# فصل سه: شروع برنامه‌نویسی Bash

در دو فصل قبل با محیط خط فرمان، ساختار کلی دستورات و کار با دایرکتوری‌ها آشنا شدیم. از این فصل کم‌کم وارد دنیای «برنامه‌نویسی با Bash» می‌شویم؛ یعنی به جای اجرای چند دستور جدا از هم، دستورات‌مان را در یک فایل متنی می‌نویسیم تا مثل یک برنامهٔ کوچک روی لینوکس اجرا شود.

هدف این فصل این است که بدون وارد شدن به جزئیات پیچیده، شما را با مفهوم اسکریپت، نحوهٔ ساخت آن، متغیرها، گرفتن ورودی از کاربر، استفاده از شرط‌ها، آشنایی اولیه با حلقه‌ها و در نهایت دادن مجوز اجرا و اجرای اسکریپت آشنا کند.

## اهداف فصل
- آشنایی با مفهوم شل و اسکریپت‌های Bash و کاربرد آن‌ها
- یادگیری ساخت یک اسکریپت ساده و ساختار پایهٔ آن (شبانگ، دستورهای ابتدایی، ذخیرهٔ فایل)
- شناخت متغیرها در Bash و نحوهٔ استفاده از آن‌ها در اسکریپت‌های ساده
- یادگیری گرفتن ورودی از کاربر با استفاده از `read` و آشنایی اولیه با آرگومان‌های خط فرمان
- آشنایی با شرط‌ها (`if`) برای تصمیم‌گیری در اسکریپت و ساخت برنامه‌های تعاملی ساده
- آشنایی اولیه با حلقه‌ها (`for` و `while`) برای تکرار دستورات و پردازش چندبارهٔ داده‌ها
- آشنایی مقدماتی با ساخت منوهای متنی ساده و توابع برای مرتب‌سازی و خواناتر شدن اسکریپت‌ها
- یادگیری دادن دسترسی اجرایی به فایل با `chmod` و اجرای اسکریپت به روش‌های مختلف (`bash script.sh` و `./script.sh`)

فراموش نکنید که پس از اتمام این فصل و برای مرور مطالب حتما به چیت‌شیت دوره سر بزنید و مفاهیم جدید را یک‌بار دیگر به‌صورت فشرده مرور کنید.
